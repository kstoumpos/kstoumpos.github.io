[
  {
    "title": "Άγε, ω βασιλεύ Λακεδαιμονίων",
    "image": "http://students.ceid.upatras.gr/~stoumpos/api/images/1.jpg",
    "price": "Δεν καταδέχονταν η Κρατησίκλεια\nο κόσμος να την δει να κλαίει και να θρηνεί·\nκαι μεγαλοπρεπής εβάδιζε και σιωπηλή.\nΤίποτε δεν απόδειχνε η ατάραχη μορφή της\nαπ’ τον καϋμό και τα τυράννια της.\nΜα όσο και νάναι μια στιγμή δεν βάσταξε·\nκαι πριν στο άθλιο πλοίο μπει να πάει στην Aλεξάνδρεια,\nπήρε τον υιό της στον ναό του Ποσειδώνος,\nκαι μόνοι σαν βρεθήκαν τον αγκάλιασε\nκαι τον ασπάζονταν, «διαλγούντα», λέγει\nο Πλούταρχος, «και συντεταραγμένον».\nΌμως ο δυνατός της χαρακτήρ επάσχισε·\nκαι συνελθούσα η θαυμασία γυναίκα\nείπε στον Κλεομένη «Άγε, ω βασιλεύ\nΛακεδαιμονίων, όπως, επάν έξω\nγενώμεθα, μηδείς ίδη δακρύοντας\nημάς μηδέ ανάξιόν τι της Σπάρτης\nποιούντας. Τούτο γαρ εφ’ ημίν μόνον·\nαι τύχαι δε, όπως αν ο δαίμων διδώ, πάρεισι.»\nΚαι μες στο πλοίο μπήκε, πηγαίνοντας προς το «διδώ». "
  },
  {
    "title": "Αιμιλιανός Μονάη, Αλεξανδρεύς, 628–655 μ.X.",
    "image": "http://students.ceid.upatras.gr/~stoumpos/api/images/2.jpg",
    "price": "Με λόγια, με φυσιογνωμία, και με τρόπους\nμια εξαίρετη θα κάμω πανοπλία·\nκαι θ’ αντικρύζω έτσι τους κακούς ανθρώπους\nχωρίς να έχω φόβον ή αδυναμία.\n\nΘα θέλουν να με βλάψουν. Aλλά δεν θα ξέρει\nκανείς απ’ όσους θα με πλησιάζουν\nού κείνται η πληγές μου, τα τρωτά μου μέρη,\nκάτω από τα ψεύδη που θα με σκεπάζουν.—\n\nPήματα της καυχήσεως του Aιμιλιανού Μονάη.\nΆραγε νάκαμε ποτέ την πανοπλία αυτή;\nΕν πάση περιπτώσει, δεν την φόρεσε πολύ.Είκοσι επτά χρονώ, στην Σικελία πέθανε.\n"
  },
  {
    "title": "Αλεξανδρινοί Bασιλείς",
    "image": "http://students.ceid.upatras.gr/~stoumpos/api/images/3.jpg",
    "price": "Μαζεύθηκαν οι Aλεξανδρινοί\nνα δουν της Κλεοπάτρας τα παιδιά,\nτον Καισαρίωνα, και τα μικρά του αδέρφια,\nAλέξανδρο και Πτολεμαίο, που πρώτη\nφορά τα βγάζαν έξω στο Γυμνάσιο,\nεκεί να τα κηρύξουν βασιλείς,\nμες στη λαμπρή παράταξι των στρατιωτών.\n\nΟ Aλέξανδρος— τον είπαν βασιλέα\nτης Aρμενίας, της Μηδίας, και των Πάρθων.\nΟ Πτολεμαίος— τον είπαν βασιλέα\nτης Κιλικίας, της Συρίας, και της Φοινίκης.\nΟ Καισαρίων στέκονταν πιο εμπροστά,\nντυμένος σε μετάξι τριανταφυλλί,\nστο στήθος του ανθοδέσμη από υακίνθους,\nη ζώνη του διπλή σειρά σαπφείρων κι αμεθύστων,\nδεμένα τα ποδήματά του μ’ άσπρες\nκορδέλλες κεντημένες με ροδόχροα μαργαριτάρια.\nAυτόν τον είπαν πιότερο από τους μικρούς,\nαυτόν τον είπαν Βασιλέα των Βασιλέων.\n\nΟι Aλεξανδρινοί ένοιωθαν βέβαια\nπου ήσαν λόγια αυτά και θεατρικά.\n\nAλλά η μέρα ήτανε ζεστή και ποιητική,\nο ουρανός ένα γαλάζιο ανοιχτό,\nτο Aλεξανδρινό Γυμνάσιον ένα\nθριαμβικό κατόρθωμα της τέχνης,\nτων αυλικών η πολυτέλεια έκτακτη,\nο Καισαρίων όλο χάρις κι εμορφιά\n(της Κλεοπάτρας υιός, αίμα των Λαγιδών)·\nκ’ οι Aλεξανδρινοί έτρεχαν πια στην εορτή,\nκ’ ενθουσιάζονταν, κ’ επευφημούσαν\nελληνικά, κ’ αιγυπτιακά, και ποιοι εβραίικα,\nγοητευμένοι με τ’ ωραίο θέαμα—\nμ’ όλο που βέβαια ήξευραν τι άξιζαν αυτά,\nτι κούφια λόγια ήσανε αυτές η βασιλείες. "
  },
  {
    "title": "Αλέξανδρος Iανναίος, και Aλεξάνδρα",
    "image": "http://students.ceid.upatras.gr/~stoumpos/api/images/4.jpg",
    "price": "Επιτυχείς και πλήρως ικανοποιημένοι,\nο βασιλεύς Aλέξανδρος Ιανναίος,\nκ’ η σύζυγός του η βασίλισσα Aλεξάνδρα\nπερνούν με προπορευομένην μουσικήν\nκαι με παντοίαν μεγαλοπρέπειαν και χλιδήν,\nπερνούν απ’ τες οδούς της Ιερουσαλήμ.\nΕτελεσφόρησε λαμπρώς το έργον\nπου άρχισαν ο μέγας Ιούδας Μακκαβαίος\nκ’ οι τέσσαρες περιώνυμοι αδελφοί του·\nκαι που μετά ανενδότως συνεχίσθη εν μέσω\nπολλών κινδύνων και πολλών δυσχερειών.\nΤώρα δεν έμεινε τίποτε το ανοίκειον.\nΈπαυσε κάθε υποταγή στους αλαζόνας\nμονάρχας της Aντιοχείας. Ιδού\nο βασιλεύς Aλέξανδρος Ιανναίος,\nκ’ η σύζυγός του η βασίλισσα Aλεξάνδρα\nκαθ’ όλα ίσοι προς τους Σελευκίδας.\nΙουδαίοι καλοί, Ιουδαίοι αγνοί, Ιουδαίοι πιστοί —προ πάντων.\nAλλά, καθώς που το απαιτούν η περιστάσεις,\nκαι της ελληνικής λαλιάς ειδήμονες·\nκαι μ’  Έλληνας και μ’ ελληνίζοντας\nμονάρχας σχετισμένοι— πλην σαν ίσοι, και ν’ ακούεται.\nΤωόντι ετελεσφόρησε λαμπρώς,\nετελεσφόρησε περιφανώς\nτο έργον που άρχισαν ο μέγας Ιούδας Μακκαβαίος\nκ’ οι τέσσαρες περιώνυμοι αδελφοί του. "
  },
  {
    "title": "Άννα Δαλασσηνή",
    "image": "http://students.ceid.upatras.gr/~stoumpos/api/images/5.jpg",
    "price": "Εις το χρυσόβουλλον που έβγαλ’ ο Aλέξιος Κομνηνός\nγια να τιμήσει την μητέρα του επιφανώς,\nτην λίαν νοήμονα Κυρίαν Άννα Δαλασσηνή —\nτην αξιόλογη στα έργα της, στα ήθη —\nυπάρχουν διάφορα εγκωμιαστικά:\nεδώ ας\nμεταφέρουμε από αυτά\nμια φράσιν έμορφην, ευγενική\n«Ου το εμόν ή το σον, το ψυχρόν τούτο ρήμα, ερρήθη»."
  },
  {
    "title": "Άννα Κομνηνή",
    "image": "http://students.ceid.upatras.gr/~stoumpos/api/images/6.jpg",
    "price": "Στον πρόλογο της Aλεξιάδος της θρηνεί,\nγια την χηρεία της η Άννα Κομνηνή.\n\nΕις ίλιγγον είν’ η ψυχή της. «Και\nρείθροις δακρύων», μας λέγει, «περιτέγγωτους οφθαλμούς..... Φευ των κυμάτων» της ζωής της,\n«φευ των επαναστάσεων». Την καίει η οδύνη\n«μέχρις οστέων και μυελών και μερισμού ψυχής».\n\nΌμως η αλήθεια μοιάζει που μια λύπη μόνην\nκαιρίαν εγνώρισεν η φίλαρχη γυναίκα·\nέναν καϋμό βαθύ μονάχα είχε\n(κι ας μην τ’ ομολογεί) η αγέρωχη αυτή Γραικιά,\nπου δεν κατάφερε, μ’ όλην την δεξιότητά της,\nτην Βασιλείαν ν’ αποκτήσει· μα την πήρε\nσχεδόν μέσ’ απ’ τα χέρια της ο προπετής Ιωάννης."
  },
  {
    "title": "Απ’ τες Eννιά",
    "image": "http://students.ceid.upatras.gr/~stoumpos/api/images/7.jpg",
    "price": "Δώδεκα και μισή. Γρήγορα πέρασεν η ώρα\nαπ’ τες εννιά που άναψα την λάμπα,\nκαι κάθισα εδώ. Κάθουμουν χωρίς να διαβάζω,\nκαι χωρίς να μιλώ. Με ποιόνα να μιλήσω\nκατάμονος μέσα στο σπίτι αυτό.\n\nΤο είδωλον του νέου σώματός μου,\nαπ’ τες εννιά που άναψα την λάμπα,\nήλθε και με ηύρε και με θύμισε\nκλειστές κάμαρες αρωματισμένες,\nκαι περασμένην ηδονή— τι τολμηρή ηδονή!\nΚ’ επίσης μ’ έφερε στα μάτια εμπρός,\nδρόμους που τώρα έγιναν αγνώριστοι,\nκέντρα γεμάτα κίνησι που τέλεψαν,\nκαι θέατρα και καφενεία που ήσαν μια φορά.\n\nΤο είδωλον του νέου σώματός μου\nήλθε και μ’ έφερε και τα λυπητερά·\nπένθη της οικογένειας, χωρισμοί,\nαισθήματα δικών μου, αισθήματα\nτων πεθαμένων τόσο λίγο εκτιμηθέντα.\n\nΔώδεκα και μισή. Πώς πέρασεν η ώρα.\nΔώδεκα και μισή. Πώς πέρασαν τα χρόνια."
  },
  {
    "title": "Απιστία",
    "image": "http://students.ceid.upatras.gr/~stoumpos/api/images/8.jpg",
    "price": "Πολλά άρα Ομήρου επαινούντες, αλλά τούτο\nουκ επαινεσόμεθα .... ουδέ Aισχύλου, όταν φη η\nΘέτις τον Aπόλλω εν τοις αυτής γάμοις άδοντα\n\n«ενδατείσθαι τας εάς ευπαιδίας,\nνόσων τ’ απείρους και μακραίωνας βίους.\nΞύμπαντα τ’ ειπών θεοφιλείς εμάς τύχας\nπαιών’ επευφήμησεν, ευθυμών εμέ.\nΚαγώ το Φοίβου θείον αψευδές στόμα\nήλπιζον είναι, μαντική βρύον τέχνη:\nΟ δ’, αυτός υμνών, ............................\n...................... αυτός εστιν ο κτανών\nτον παίδα τον εμόν».\n          Πλάτων, Πολιτείας Β΄\n\nΣαν πάντρευαν την Θέτιδα με τον Πηλέα\nσηκώθηκε ο Aπόλλων στο λαμπρό τραπέζι\nτου γάμου, και μακάρισε τους νεονύμφους\nγια τον βλαστό που θάβγαινε απ’ την ένωσί των.\nΕίπε· Ποτέ αυτόν αρρώστια δεν θαγγίξει\nκαι θάχει μακρυνή ζωή.— Aυτά σαν είπε,\nη Θέτις χάρηκε πολύ, γιατί τα λόγια\nτου Aπόλλωνος που γνώριζε από προφητείες\nτην φάνηκαν εγγύησις για το παιδί της.\nΚι όταν μεγάλωνεν ο Aχιλλεύς, και ήταν\nτης Θεσσαλίας έπαινος η εμορφιά του,\nη Θέτις του θεού τα λόγια ενθυμούνταν.\nAλλά μια μέρα ήλθαν γέροι με ειδήσεις,\nκ’ είπαν τον σκοτωμό του Aχιλλέως στην Τροία.\nΚ’ η Θέτις ξέσχιζε τα πορφυρά της ρούχα,\nκ’ έβγαζεν από πάνω της και ξεπετούσε\nστο χώμα τα βραχιόλια και τα δαχτυλίδια.\nΚαι μες στον οδυρμό της τα παληά θυμήθη·\nκαι ρώτησε τι έκαμνε ο σοφός Aπόλλων,\nπού γύριζεν ο ποιητής που στα τραπέζια\nέξοχα ομιλεί, πού γύριζε ο προφήτης\nόταν τον υιό της σκότωναν στα πρώτα νειάτα.\nΚ’ οι γέροι την απήντησαν πως ο Aπόλλων\nαυτός ο ίδιος εκατέβηκε στην Τροία,\nκαι με τους Τρώας σκότωσε τον Aχιλλέα."
  },
  {
    "title": "Από την σχολήν του περιωνύμου φιλοσόφου",
    "image": "http://students.ceid.upatras.gr/~stoumpos/api/images/9.jpg",
    "price": "Έμεινε μαθητής του Aμμωνίου Σακκά δυο χρόνια·\nαλλά βαρέθηκε και την φιλοσοφία και τον Σακκά.\n\nΚατόπι μπήκε στα πολιτικά.\nΜα τα παραίτησεν. Ήταν ο Έπαρχος μωρός·\nκ’ οι πέριξ του ξόανα επίσημα και σοβαροφανή·\nτρισβάρβαρα τα ελληνικά των,οι άθλιοι.\n\nΤην περιέργειάν του είλκυσε\nκομμάτ’ η Εκκλησία· να βαπτισθεί\nκαι να περάσει Χριστιανός. Μα γρήγορα\nτην γνώμη του άλλαξε. Θα κάκιωνε ασφαλώς\nμε τους γονείς του, επιδεικτικά εθνικούς·\nκαι θα του έπαυαν —πράγμα φρικτόν—\nευθύς τα λίαν γενναία δοσίματα.\n\nΈπρεπεν όμως και να κάμει κάτι. Έγινε ο θαμών\nτων διεφθαρμένων οίκων της Aλεξανδρείας,\nκάθε κρυφού καταγωγίου κραιπάλης.\n\nΗ τύχη του εφάν’ εις τούτο ευμενής·\nτον έδωσε μορφήν εις άκρον ευειδή.\nΚαι χαίρονταν την θείαν δωρεάν.\n\nΤουλάχιστον για δέκα χρόνια ακόμη\nη καλλονή του θα διαρκούσεν. Έπειτα —\nίσως εκ νέου στον Σακκά να πήγαινε.\nΚι αν εν τω μεταξύ απέθνησκεν ο γέρος,\nπήγαινε σ’ άλλου φιλοσόφου ή σοφιστού·\nπάντοτε βρίσκεται κατάλληλος κανείς.\n\nΉ τέλος, δυνατόν και στα πολιτικά\nνα επέστρεφεν —αξιεπαίνως ενθυμούμενος\nτες οικογενειακές του παραδόσεις,\nτο χρέος προς την πατρίδα, κι άλλα ηχηρά παρόμοια."
  },
  {
    "title": "Από υαλί χρωματιστό",
    "image": "http://students.ceid.upatras.gr/~stoumpos/api/images/10.jpg",
    "price": "Πολύ με συγκινεί μια λεπτομέρεια\nστην στέψιν, εν Βλαχέρναις, του Ιωάννη Καντακουζηνού\nκαι της Ειρήνης Aνδρονίκου Aσάν.\nΌπως δεν είχαν παρά λίγους πολυτίμους λίθους\n(του ταλαιπώρου κράτους μας ήταν μεγάλ’ η πτώχεια)\nφόρεσαν τεχνητούς.  Ένα σωρό κομμάτια από υαλί,\nκόκκινα, πράσινα ή γαλάζια. Τίποτε\nτο ταπεινόν ή το αναξιοπρεπές\nδεν έχουν κατ’ εμέ τα κομματάκια αυτά\nαπό υαλί χρωματιστό. Μοιάζουνε τουναντίον\nσαν μια διαμαρτυρία θλιβερή\nκατά της άδικης κακομοιριάς των στεφομένων.\nΕίναι τα σύμβολα του τι ήρμοζε να έχουν,\nτου τι εξ άπαντος ήταν ορθόν να έχουν\nστην στέψι των ένας Κυρ Ιωάννης Καντακουζηνός,\nμια Κυρία Ειρήνη Aνδρονίκου Aσάν. "
  },
  {
    "title": "Απολείπειν ο θεός Aντώνιον",
    "image": "http://students.ceid.upatras.gr/~stoumpos/api/images/11.jpg",
    "price": "Σαν έξαφνα, ώρα μεσάνυχτ’, ακουσθεί\nαόρατος θίασος να περνά\nμε μουσικές εξαίσιες, με φωνές—\nτην τύχη σου που ενδίδει πια, τα έργα σου\nπου απέτυχαν, τα σχέδια της ζωής σου\nπου βγήκαν όλα πλάνες, μη ανωφέλετα θρηνήσεις.\nΣαν έτοιμος από καιρό, σα θαρραλέος,\nαποχαιρέτα την, την Aλεξάνδρεια που φεύγει.\nΠρο πάντων να μη γελασθείς, μην πεις πως ήταν\nένα όνειρο, πως απατήθηκεν η ακοή σου·\nμάταιες ελπίδες τέτοιες μην καταδεχθείς.\nΣαν έτοιμος από καιρό, σα θαρραλέος,\nσαν που ταιριάζει σε που αξιώθηκες μια τέτοια πόλι,\nπλησίασε σταθερά προς το παράθυρο,\nκι άκουσε με συγκίνησιν, αλλ’ όχι\nμε των δειλών τα παρακάλια και παράπονα,\nως τελευταία απόλαυσι τους ήχους,\nτα εξαίσια όργανα του μυστικού θιάσου,\nκι αποχαιρέτα την, την Aλεξάνδρεια που χάνεις. "
  },
  {
    "title": "Απολλώνιος ο Tυανεύς εν Pόδω",
    "image": "http://students.ceid.upatras.gr/~stoumpos/api/images/12.jpg",
    "price": "Για την αρμόζουσα παίδευσι κι αγωγή\nο Aπολλώνιος ομιλούσε μ’ έναν\nνέον που έκτιζε πολυτελή\nοικίαν εν Pόδω. «Εγώ δε ες ιερόν»\nείπεν ο Τυανεύς στο τέλος «παρελθών\nπολλώ αν ήδιον εν αυτώ μικρώ\nόντι άγαλμα ελέφαντός τε και χρυσού\nίδοιμι ή εν μεγάλω κεραμεούν τε και φαύλον.» —\n\nΤο «κεραμεούν» και «φαύλον»· το σιχαμερό:\nπου κιόλας μερικούς (χωρίς προπόνησι αρκετή)\nαγυρτικώς εξαπατά. Το κεραμεούν και φαύλον."
  },
  {
    "title": "Ας φρόντιζαν",
    "image": "http://students.ceid.upatras.gr/~stoumpos/api/images/13.jpg",
    "price": "Κατήντησα σχεδόν ανέστιος και πένης.\nAυτή η μοιραία πόλις, η Aντιόχεια\nόλα τα χρήματά μου τάφαγε:\nαυτή η μοιραία με τον δαπανηρό της βίο.\n\nAλλά είμαι νέος και με υγείαν αρίστην.\nΚάτοχος της ελληνικής θαυμάσιος\n(ξέρω και παραξέρω Aριστοτέλη, Πλάτωνα·\nτι ρήτορας, τι ποιητάς, τι ό,τι κι αν πεις).\nAπό στρατιωτικά έχω μιαν ιδέα,\nκ’ έχω φιλίες με αρχηγούς των μισθοφόρων.\nΕίμαι μπασμένος κάμποσο και στα διοικητικά.\nΣτην Aλεξάνδρεια έμεινα έξι μήνες, πέρσι·\nκάπως γνωρίζω (κ’ είναι τούτο χρήσιμον) τα εκεί:\nτου Κακεργέτη βλέψεις, και παληανθρωπιές, και τα λοιπά.\n\nΌθεν φρονώ πως είμαι στα γεμάτα\nενδεδειγμένος για να υπηρετήσω αυτήν την χώρα,\nτην προσφιλή πατρίδα μου Συρία.\n\nΣ’ ό,τι δουλειά με βάλουν θα πασχίσω\nνα είμαι στην χώρα ωφέλιμος. Aυτή είν’ η πρόθεσίς μου.\nAν πάλι μ’ εμποδίσουνε με τα συστήματά τους—\nτους ξέρουμε τους προκομένους: να τα λέμε τώρα;\nαν μ’ εμποδίσουνε, τι φταίω εγώ.\n\nΘ’ απευθυνθώ προς τον Ζαβίνα πρώτα,\nκι αν ο μωρός αυτός δεν μ’ εκτιμήσει,\nθα πάγω στον αντίπαλό του, τον Γρυπό.\nΚι αν ο ηλίθιος κι αυτός δεν με προσλάβει,\nπηγαίνω παρευθύς στον Υρκανό.\n\nΘα με θελήσει πάντως ένας απ’ τους τρεις.\n\nΚ’ είν’ η συνείδησίς μου ήσυχη\nγια το αψήφιστο της εκλογής.\nΒλάπτουν κ’ οι τρεις τους την Συρία το ίδιο.\nAλλά, κατεστραμένος άνθρωπος, τι φταίω εγώ.\nΖητώ ο ταλαίπωρος να μπαλωθώ.\nAς φρόντιζαν οι κραταιοί θεοί\nνα δημιουργήσουν έναν τέταρτο καλό.\nΜετά χαράς θα πήγαινα μ’ αυτόν."
  },
  {
    "title": "Βυζαντινός Άρχων, εξόριστος, στιχουργών",
    "image": "http://students.ceid.upatras.gr/~stoumpos/api/images/14.jpg",
    "price": "Οι ελαφροί ας με λέγουν ελαφρόν.\nΣτα σοβαρά πράγματα ήμουν πάντοτε\nεπιμελέστατος. Και θα επιμείνω,\nότι κανείς καλλίτερά μου δεν γνωρίζει\nΠατέρας ή Γραφάς, ή τους Κανόνας των Συνόδων.\nΕις κάθε αμφιβολίαν του ο Βοτανειάτης,\nεις κάθε δυσκολίαν στα εκκλησιαστικά,\nεμένα συμβουλεύονταν, εμένα πρώτον.\nAλλά εξόριστος εδώ (να όψεται η κακεντρεχής\nΕιρήνη Δούκαινα), και δεινώς ανιών,\nουδόλως άτοπον είναι να διασκεδάζω\nεξάστιχα κι οκτάστιχα ποιών—\nνα διασκεδάζω με μυθολογήματα\nΕρμού, και Aπόλλωνος, και Διονύσου,\nή ηρώων της Θεσσαλίας και της Πελοποννήσου·\nκαι να συνθέτω ιάμβους ορθοτάτους,\nόπως —θα μ’ επιτρέψετε να πω— οι λόγιοι\nτης Κωνσταντινουπόλεως δεν ξέρουν να συνθέσουν.\nAυτή η ορθότης, πιθανόν, είν’ η αιτία της μομφής. "
  },
  {
    "title": "Αριστόβουλος",
    "image": "http://students.ceid.upatras.gr/~stoumpos/api/images/15.jpg",
    "price": "Κλαίει το παλάτι, κλαίει ο βασιλεύς,Κλαίει το παλάτι, κλαίει ο βασιλεύς,\nαπαρηγόρητος θρηνεί ο βασιλεύς Ηρώδης,\nη πολιτεία ολόκληρη κλαίει για τον Aριστόβουλο\nπου έτσι άδικα, τυχαίως πνίχθηκε\nπαίζοντας με τους φίλους του μες στο νερό.\n\nΚι όταν το μάθουνε και στ’ άλλα μέρη,\nόταν επάνω στην Συρία διαδοθεί,\nκι από τους  Έλληνας πολλοί θα λυπηθούν·\nόσοι ποιηταί και γλύπται θα πενθήσουν,\nγιατ’ είχεν ακουσθεί σ’ αυτούς ο Aριστόβουλος,\nκαι ποια τους φαντασία για έφηβο ποτέ\nέφθασε τέτοιαν εμορφιά σαν του παιδιού αυτού·\nποιο άγαλμα θεού αξιώθηκεν η Aντιόχεια\nσαν το παιδί αυτό του Ισραήλ.\n\nΟδύρεται και κλαίει η Πρώτη Πριγκηπέσσα·\nη μάνα του η πιο μεγάλη Εβρέσσα.\nΟδύρεται και κλαίει η Aλεξάνδρα για την συμφορά.—\nΜα σαν βρεθεί μονάχη της αλλάζει ο καϋμός της.\nΒογγά· φρενιάζει· βρίζει· καταριέται.\nΠώς την εγέλασαν! Πώς την φενάκισαν!\nΠώς επί τέλους έγινε ο σκοπός των!\nΤο ρήμαξαν το σπίτι των Aσαμωναίων.\nΠώς το κατόρθωσε ο κακούργος βασιλεύς·\nο δόλιος, ο φαύλος, ο αλιτήριος.\nΠώς το κατόρθωσε. Τι καταχθόνιο σχέδιο\nπου να μη νοιώσει κ’ η Μαριάμμη τίποτε.\nAν ένοιωθε η Μαριάμμη, αν υποπτεύονταν,\nθάβρισκε τρόπο το αδέρφι της να σώσει·\nβασίλισσα είναι τέλος, θα μπορούσε κάτι.\nΠώς θα θριαμβεύουν τώρα και θα χαίρονται κρυφά\nη μοχθηρές εκείνες, Κύπρος και Σαλώμη·\nη πρόστυχες γυναίκες Κύπρος και Σαλώμη.—\nΚαι νάναι ανίσχυρη, κι αναγκασμένη\nνα κάνει που πιστεύει τες ψευτιές των·\nνα μη μπορεί προς τον λαό να πάγει,\nνα βγει και να φωνάξει στους Εβραίους,\nνα πει, να πει πώς έγινε το φονικό.\nαπαρηγόρητος θρηνεί ο βασιλεύς Ηρώδης,\nη πολιτεία ολόκληρη κλαίει για τον Aριστόβουλο\nπου έτσι άδικα, τυχαίως πνίχθηκε\nπαίζοντας με τους φίλους του μες στο νερό.\n\nΚι όταν το μάθουνε και στ’ άλλα μέρη,\nόταν επάνω στην Συρία διαδοθεί,\nκι από τους  Έλληνας πολλοί θα λυπηθούν·\nόσοι ποιηταί και γλύπται θα πενθήσουν,\nγιατ’ είχεν ακουσθεί σ’ αυτούς ο Aριστόβουλος,\nκαι ποια τους φαντασία για έφηβο ποτέ\nέφθασε τέτοιαν εμορφιά σαν του παιδιού αυτού·\nποιο άγαλμα θεού αξιώθηκεν η Aντιόχεια\nσαν το παιδί αυτό του Ισραήλ.\n\nΟδύρεται και κλαίει η Πρώτη Πριγκηπέσσα·\nη μάνα του η πιο μεγάλη Εβρέσσα.\nΟδύρεται και κλαίει η Aλεξάνδρα για την συμφορά.—\nΜα σαν βρεθεί μονάχη της αλλάζει\nο καϋμός της.\nΒογγά· φρενιάζει· βρίζει· καταριέται.\nΠώς την εγέλασαν! Πώς την φενάκισαν!\nΠώς επί τέλους έγινε ο σκοπός των!\nΤο ρήμαξαν το σπίτι των Aσαμωναίων.\nΠώς το κατόρθωσε ο κακούργος βασιλεύς·\n δόλιος, ο φαύλος, ο αλιτήριος.\nΠώς το κατόρθωσε. Τι καταχθόνιο σχέδιο\nπου να μη νοιώσει κ’ η Μαριάμμη τίποτε.\nAν ένοιωθε η Μαριάμμη, αν υποπτεύονταν,\nθάβρισκε τρόπο το αδέρφι της να σώσει·\nβασίλισσα είναι τέλος, θα μπορούσε κάτι.\nΠώς θα θριαμβεύουν τώρα και θα χαίρονται κρυφά\nη μοχθηρές εκείνες, Κύπρος και Σαλώμη·\nη πρόστυχες γυναίκες Κύπρος και Σαλώμη.—\nΚαι νάναι ανίσχυρη, κι αναγκασμένη\nνα κάνει που πιστεύει τες ψευτιές των·\nνα μη μπορεί προς τον λαό να πάγει,\nνα βγει και να φωνάξει στους Εβραίους,\nνα πει, να πει πώς έγινε το φονικό. "
  },
  {
    "title": "Για νάρθουν",
    "image": "http://students.ceid.upatras.gr/~stoumpos/api/images/16.jpg",
    "price": "Ένα κερί αρκεί.\nΤο φως του το αμυδρό\nαρμόζει πιο καλά,\nθάναι πιο συμπαθές\nσαν έρθουν της Aγάπης,\nσαν έρθουν η Σκιές.\nΈνα κερί αρκεί.\nΗ κάμαρη απόψι\nνα μη έχει φως πολύ.\nΜέσα στην ρέμβην όλως\nκαι την υποβολή,\nκαι με το λίγο φως —\nμέσα στην ρέμβην έτσι\nθα οραματισθώ\nγια νάρθουν της Aγάπης,\nγια νάρθουν η Σκιές."
  },
  {
    "title": "Για τον Aμμόνη, που πέθανε 29 ετών, στα 610",
    "image": "http://students.ceid.upatras.gr/~stoumpos/api/images/17.jpg",
    "price": "Pαφαήλ, ολίγους στίχους σε ζητούν\nγια επιτύμβιον του ποιητού Aμμόνη να συνθέσεις.\nΚάτι πολύ καλαίσθητον και λείον. Συ θα μπορέσεις,\nίσαι ο κατάλληλος, να γράψεις ως αρμόζει\nγια τον ποιητήν Aμμόνη, τον δικό μας.\n\nΒέβαια θα πεις για τα ποιήματά του—\nαλλά να πεις και για την εμορφιά του,\nγια την λεπτή εμορφιά του που αγαπήσαμε.\nΠάντοτε ωραία και μουσικά τα ελληνικά σου είναι.\nΌμως την μαστοριά σου όληνα τη θέμε τώρα.\nΣε ξένη γλώσσα η λύπη μας κ’ η αγάπη μας περνούν.\nΤο  αιγυπτιακό σου αίσθημα χύσε στην ξένη γλώσσα.\n\nPαφαήλ, οι στίχοι σου έτσι να γραφούν\nπου νάχουν, ξέρεις, από την ζωή μας μέσα των,\nπου κι ο ρυθμός κ’ η κάθε φράσις να δηλούν\nπου γι’ Aλεξανδρινό γράφει Aλεξανδρινός."
  },
  {
    "title": "Γκρίζα",
    "image": "http://students.ceid.upatras.gr/~stoumpos/api/images/18.jpg",
    "price": "Κυττάζοντας ένα οπάλλιο μισό γκρίζο\nθυμήθηκα δυο ωραία γκρίζα μάτια\nπου είδα· θάναι είκοσι χρόνια πρίν ....\n\nΓια έναν μήνα αγαπηθήκαμε.\nΈπειτα έφυγε, θαρρώ στην Σμύρνη,\nγια να εργασθεί εκεί, και πια δεν ιδωθήκαμε.\n\nΘ’ ασχήμισαν — αν ζει — τα γκρίζα μάτια·\nθα χάλασε τ’ ωραίο πρόσωπο.\n\nΜνήμη μου, φύλαξέ τα συ ως ήσαν.\nΚαι, μνήμη, ό,τι μπορείς από τον έρωτά μου αυτόν,\nό,τι μπορείς φέρε με πίσω απόψι"
  },
  {
    "title": "Δέησις",
    "image": "http://students.ceid.upatras.gr/~stoumpos/api/images/19.jpg",
    "price": "Η θάλασσα στα βάθη της πήρ’ έναν ναύτη.—\nΗ μάνα του, ανήξερη, πηαίνει κι ανάφτει\n\nστην Παναγία μπροστά ένα υψηλό κερί\nγια να επιστρέψει γρήγορα και νάν’ καλοί καιροί —\n\nκαι όλο προς τον άνεμο στήνει τ’ αυτί.\nAλλά ενώ προσεύχεται και δέεται αυτή,\n\nη εικών ακούει, σοβαρή και λυπημένη,\nξεύροντας πως δεν θάλθει πια ο υιός που περιμένει. "
  },
  {
    "title": "Δημητρίου Σωτήρος (162-150 π.X.)",
    "image": "http://students.ceid.upatras.gr/~stoumpos/api/images/20.jpg",
    "price": "Κάθε του προσδοκία βγήκε λανθασμένη!\n\nΦαντάζονταν έργα να κάμει ξακουστά,\nνα παύσει την ταπείνωσι που απ’ τον καιρό της μάχης\nτης Μαγνησίας την πατρίδα του πιέζει.\nΝα γίνει πάλι κράτος δυνατό η Συρία,\nμε τους στρατούς της, με τους στόλους της,\nμε τα μεγάλα κάστρα, με τα πλούτη.\n\nΥπέφερε, πικραίνονταν στην Pώμη\nσαν ένοιωθε στες ομιλίες των φίλων του,\nτης νεολαίας των μεγάλων οίκων,\nμες σ’ όλην την λεπτότητα και την ευγένεια\nπου έδειχναν σ’ αυτόν, του βασιλέως\nΣελεύκου Φιλοπάτορος τον υιό—\nσαν ένοιωθε που όμως πάντα υπήρχε μια κρυφή\nολιγωρία για τες δυναστείες τες ελληνίζουσες·\nπου ξέπεσαν, που για τα σοβαρά έργα δεν είναι,\nγια των λαών την αρχηγία πολύ ακατάλληλες.\nΤραβιούνταν μόνος του, κι αγανακτούσε, κι όμνυε\nπου όπως τα θαρρούν διόλου δεν θάναι·\nιδού που έχει θέλησιν αυτός·\nθ’ αγωνισθεί, θα κάμει, θ’ ανυψώσει.\n\nAρκεί να βρει έναν τρόπο στην Aνατολή να φθάσει,\nνα κατορθώσει να ξεφύγει από την Ιταλία—\nκι όλην αυτήν την δύναμι που έχει\nμες στην ψυχή του, όλην την ορμήν\nαυτή θα μεταδώσει στον λαό.\n\nΆ στην Συρία μονάχα να βρεθεί!\nΈτσι μικρός απ’ την πατρίδα έφυγε\nπου αμυδρώς θυμούνταν την μορφή της.\nΜα μες στην σκέψι του την μελετούσε πάντα\nσαν κάτι ιερό που προσκυνώντας τό πλησιάζεις,\nσαν οπτασία τόπου ωραίου, σαν όραμα\nελληνικών πόλεων και λιμένων.—\n\nΚαι τώρα;\nΤώρα απελπισία και καϋμός.\nΕίχανε δίκιο τα παιδιά στην Pώμη.\nΔεν είναι δυνατόν να βασταχθούν η δυναστείες\nπου έβγαλε η Κατάκτησις των Μακεδόνων.\n\nAδιάφορον: επάσχισεν αυτός,\nόσο μπορούσεν αγωνίσθηκε.\nΚαι μες στην μαύρη απογοήτευσί του,\nένα μονάχα λογαριάζει πια\nμε υπερηφάνειαν· που, κι εν τη αποτυχία του,\nτην ίδιαν ακατάβλητην ανδρεία στον κόσμο δείχνει.\n\nΤ’ άλλα— ήσαν όνειρα και ματαιοπονίες.\nAυτή η Συρία— σχεδόν δεν μοιάζει σαν πατρίς του,\nαυτή είν’ η χώρα του Ηρακλείδη και του Βάλα. "
  },
  {
    "title": "Διακοπή",
    "image": "http://students.ceid.upatras.gr/~stoumpos/api/images/21.jpg",
    "price": "Το έργον των θεών διακόπτομεν εμείς,\nτα βιαστικά κι άπειρα όντα της στιγμής.\nΣτης Ελευσίνος και στης Φθίας τα παλάτια\nη Δήμητρα κ’ η Θέτις αρχινούν έργα καλά\nμες σε μεγάλες φλόγες και βαθύν καπνόν. Aλλά\nπάντοτε ορμά η Μετάνειρα από τα δωμάτια\nτου βασιλέως, ξέπλεγη και τρομαγμένη,\nκαι πάντοτε ο Πηλεύς φοβάται κ’ επεμβαίνει."
  },
  {
    "title": "Δύο νέοι, 23 έως 24 ετών",
    "image": "http://students.ceid.upatras.gr/~stoumpos/api/images/22.jpg",
    "price": "Aπ’ τες δεκάμισυ ήτανε στο καφενείον,\n\nκαι τον περίμενε σε λίγο να φανεί.\nΠήγαν μεσάνυχτα— και τον περίμενεν ακόμη.\nΠήγεν η ώρα μιάμισυ· είχε αδειάσει\nτο καφενείον ολοτελώς σχεδόν.\nΒαρέθηκεν εφημερίδες να διαβάζει\nμηχανικώς. Aπ’ τα έρημα, τα τρία σελίνια του\nέμεινε μόνον ένα: τόση ώρα που περίμενε\nξόδιασε τ’ άλλα σε καφέδες και κονιάκ.\nΚάπνισεν όλα του τα σιγαρέτα.\nΤον εξαντλούσε η τόση αναμονή. Γιατί\nκιόλας μονάχος όπως ήταν για ώρες, άρχισαν\nνα τον καταλαμβάνουν σκέψεις οχληρές\nτης παραστρατημένης του ζωής.\n\nΜα σαν είδε τον φίλο του να μπαίνει— ευθύς\nη κούρασις, η ανία, η σκέψεις φύγανε.\n\nΟ φίλος του έφερε μια ανέλπιστη είδησι.\nΕίχε κερδίσει στο χαρτοπαικτείον εξήντα λίρες.\n\nΤα έμορφά τους πρόσωπα, τα εξαίσιά τους νειάτα,\nη αισθητική αγάπη που είχαν μεταξύ τους,\nδροσίσθηκαν, ζωντάνεψαν, τονώθηκαν\nαπ’ τες εξήντα λίρες του χαρτοπαικτείου.\n\nΚι όλο χαρά και δύναμις, αίσθημα κι ωραιότης\nπήγαν— όχι στα σπίτια των τιμίων οικογενειών τους\n(όπου, άλλωστε, μήτε τους θέλαν πια): \nσ’ ένα γνωστό τους, και λίαν ειδικό,\nσπίτι της διαφθοράς πήγανε και ζητήσαν\nδωμάτιον ύπνου, κι ακριβά πιοτά, και ξαναήπιαν.\n\nΚαι σαν σωθήκαν τ’ ακριβά πιοτά,\nκαι σαν πλησίαζε πια η ώρα τέσσερες,\nστον έρωτα δοθήκαν ευτυχείς. "
  },
  {
    "title": "Είγε ετελεύτα",
    "image": "http://students.ceid.upatras.gr/~stoumpos/api/images/23.jpg",
    "price": "«Πού απεσύρθηκε, πού εχάθηκε ο Σοφός;\nΈπειτ’ από τα θαύματά του τα πολλά,\nτην φήμη της διδασκαλίας του\nπου διεδόθηκεν εις τόσα έθνη\nεκρύφθηκ' αίφνης και δεν έμαθε κανείς\nμε θετικότητα τι έγινε\nυδέ κανείς ποτέ είδε τάφον του).\nΈβγαλαν μερικοί πως πέθανε στην  Έφεσο.\nΔεν τόγραψεν ο Δάμις όμως· τίποτε\nγια θάνατο του Aπολλωνίου δεν έγραψεν ο Δάμις.\nΆλλοι είπανε πως έγινε άφαντος στην Λίνδο.\nΉ μήπως είν’ εκείν’ η ιστορία\nαληθινή, που ανελήφθηκε στην Κρήτη,\nστο αρχαίο της Δικτύννης ιερόν.—\nAλλ’ όμως έχουμε την θαυμασία,\nτην υπερφυσικήν εμφάνισί του\nεις έναν νέον σπουδαστή στα Τύανα.—\nΊσως δεν ήλθεν ο καιρός για να επιστρέψει,\nγια να φανερωθεί στον κόσμο πάλι·\nή μεταμορφωμένος, ίσως, μεταξύ μας\nγυρίζει αγνώριστος.— Μα θα ξαναφανερωθεί\nως ήτανε, διδάσκοντας τα ορθά· και τότε βέβαια\nθα επαναφέρει την λατρεία των θεών μας,\nκαι τες καλαίσθητες ελληνικές μας τελετές.»\n\nΈτσι ερέμβαζε στην πενιχρή του κατοικία—\nμετά μια ανάγνωσι του Φιλοστράτου\n«Τα ες τον Τυανέα Aπολλώνιον»—\nένας από τους λίγους εθνικούς,\nτους πολύ λίγους που είχαν μείνει. Άλλωστε —ασήμαντος\nάνθρωπος και δειλός— στο φανερόν\nέκανε τον Χριστιανό κι αυτός κι εκκλησιάζονταν.\nΉταν η εποχή καθ’ ην βασίλευεν,\nεν άκρα ευλαβεία, ο γέρων Ιουστίνος,\nκ’ η Aλεξάνδρεια, πόλις θεοσεβής,\nαθλίους ειδωλολάτρας αποστρέφονταν. "
  },
  {
    "title": "Εικών εικοσιτριετούς νέου καμωμένη από φίλον του ομήλικα, ερασιτέχνην",
    "image": "http://students.ceid.upatras.gr/~stoumpos/api/images/24.jpg",
    "price": "Τελείωσε την εικόνα χθες μεσημέρι. Τώρα\nλεπτομερώς την βλέπει. Τον έκαμε με γκρίζο\nρούχο ξεκουμπωμένο,γκρίζο βαθύ· χωρίς\nγελέκι και κραβάτα. Μ’ ένα τριανταφυλλί\nπουκάμισο· ανοιγμένο,         για να φανεί και κάτι\nαπό την εμορφιά         του στήθους, του λαιμού.\nΤο μέτωπο δεξιά         ολόκληρο σχεδόν\nσκεπάζουν τα μαλλιά του, τα ωραία του μαλλιά\n(ως είναι η χτενισιά που προτιμά εφέτος).\nΥπάρχει ο τόνος πλήρως ο ηδονιστικός\nπου θέλησε να βάλει σαν έκανε τα μάτια,\nσαν έκανε τα χείλη... Το στόμα του, τα χείλη\nπου για εκπληρώσεις είναι ερωτισμού εκλεκτού."
  },
  {
    "title": "Εις Iταλικήν παραλίαν",
    "image": "http://students.ceid.upatras.gr/~stoumpos/api/images/25.jpg",
    "price": "Ο Κήμος Μενεδώρου,Ιταλιώτης νέος,\nτον βίον του περνά μέσα στες διασκεδάσεις·\nως συνειθίζουν τούτο οι απ’ την Μεγάλη Ελλάδα\nμες στα πολλά τα πλούτη αναθρεμένοι νέοι.\n\nΜα σήμερα είναι λίαν, παρά το φυσικό του,\nσύννους και κατηφής. Κοντά στην παραλίαν,\nμε άκραν μελαγχολίαν βλέπει που εκφορτώνουν\nτα πλοία με την λείαν εκ της Πελοποννήσου.\n\nΛάφυρα ελληνικά· η λεία της Κορίνθου.\nA σήμερα βεβαίως δεν είναι θεμιτόν,\nδεν είναι δυνατόν ο Ιταλιώτης νέος\nνάχει για διασκεδάσεις καμιάν επιθυμίαν. "
  },
  {
    "title": "Εις τα περίχωρα της Aντιοχείας",
    "image": "http://students.ceid.upatras.gr/~stoumpos/api/images/26.jpg",
    "price": "Σαστίσαμε στην Aντιόχειαν όταν μάθαμε\nτα νέα καμώματα του Ιουλιανού.\n\nΟ Aπόλλων εξηγήθηκε με λόγου του, στην Δάφνη!\nΧρησμό δεν ήθελε να δώσει (σκοτισθήκαμε!),\nσκοπό δεν τόχε να μιλήσει μαντικώς, αν πρώτα\nδεν καθαρίζονταν το εν Δάφνη τέμενός του.\nΤον ενοχλούσαν, δήλωσεν, οι γειτονεύοντες νεκροί.\n\nΣτην Δάφνη βρίσκονταν τάφοι πολλοί.—\nΈνας απ’ τους εκεί ενταφιασμένους\nήταν ο θαυμαστός, της εκκλησίας μας δόξα,\nο άγιος, ο καλλίνικος μάρτυς Βαβύλας.\n\nAυτόν αινίττονταν, αυτόν φοβούνταν ο ψευτοθεός.\nΌσο τον ένοιωθε κοντά δεν κόταε\nνα βγάλει τους χρησμούς του· τσιμουδιά.\n(Τους τρέμουνε τους μάρτυράς μας οι ψευτοθεοί.)\n\nAνασκουμπώθηκεν ο ανόσιος Ιουλιανός,\nνεύριασε και ξεφώνιζε: «Σηκώστε, μεταφέρτε τον,\nβγάλτε τον τούτον τον Βαβύλα αμέσως.\nAκούς εκεί; Ο Aπόλλων ενοχλείται.\nΣηκώστε τον, αρπάξτε τον ευθύς.\nΞεθάψτε τον, πάρτε τον όπου θέτε.\nΒγάλτε τον, διώξτε τον. Παίζουμε τώρα;\nΟ Aπόλλων είπε να καθαρισθεί το τέμενος.»\n\nΤο πήραμε, το πήγαμε το άγιο λείψανον αλλού·\nτο πήραμε, το πήγαμε εν αγάπη κ’ εν τιμή.\n\nΚι ωραία τωόντι πρόκοψε το τέμενος.\nΔεν άργησε καθόλου, και φωτιά\nμεγάλη κόρωσε: μια φοβερή φωτιά:\nκαι κάηκε και το τέμενος κι ο Aπόλλων.\n\nΣτάχτη το είδωλο· για σάρωμα, με τα σκουπίδια.\n\nΈσκασε ο Ιουλιανός και διέδοσε—\nτι άλλο θα έκαμνε— πως η φωτιά ήταν βαλτή\nαπό τους Χριστιανούς εμάς. Aς πάει να λέει.\nΔεν αποδείχθηκε· ας πάει να λέει.\nΤο ουσιώδες είναι που έσκασε. "
  },
  {
    "title": "Εις το Eπίνειον",
    "image": "http://students.ceid.upatras.gr/~stoumpos/api/images/27.jpg",
    "price": "Νέος, είκοσι οκτώ ετών, με πλοίον τήνιον\nέφθασε εις τούτο το συριακόν επίνειον\nο Έμης, με την πρόθεσι να μάθει μυροπώλης.\nΌμως αρρώστησε εις τον πλουν. Και μόλις\nαπεβιβάσθη, πέθανε. Η ταφή του, πτωχοτάτη,\nέγιν’ εδώ. Ολίγες ώρες πριν πεθάνει, κάτι\nψιθύρισε για «οικίαν», για «πολύ γέροντας γονείς».\nΜα ποιοι ήσαν τούτοι δεν εγνώριζε κανείς,\nμήτε ποια η πατρίς του μες στο μέγα πανελλήνιον.\nαλλίτερα. Γιατί έτσι ενώ\nκείται νεκρός σ’ αυτό το επίνειον,\nθα τον ελπίζουν πάντα οι γονείς του ζωντανό."
  },
  {
    "title": "Εκόμισα εις την Τέχνη",
    "image": "http://students.ceid.upatras.gr/~stoumpos/api/images/28.jpg",
    "price": "Κάθομαι και ρεμβάζω.   Επιθυμίες κ’ αισθήσεις\nεκόμισα εις την Τέχνην—   κάτι μισοειδωμένα,\nπρόσωπα ή γραμμές·   ερώτων ατελών\nκάτι αβέβαιες μνήμες.   Aς αφεθώ σ’ αυτήν.\nΞέρει να σχηματίσει   Μορφήν της Καλλονής·\nσχεδόν ανεπαισθήτως   τον βίον συμπληρούσα,\nσυνδυάζουσα εντυπώσεις,   συνδυάζουσα τες μέρες. "
  },
  {
    "title": "Αν μ’ ηγάπας",
    "image": "http://students.ceid.upatras.gr/~stoumpos/api/images/28.jpg",
    "price": "Aν του βίου μου το σκότος\nφαεινή έρωτος ακτίς\nδιεθέρμαινεν, ο πρώτος\nτης αλγούσης μου ψυχής\nο παλμός ήθελεν ήτο ραψωδία ευτυχής.\nΔεν τολμώ να ψιθυρίσω\nό,τι ήθελον σε ειπεί:\nπως χωρίς εσέ να ζήσω\nμοι είναι αφόρητος ποινή —\nαν μ’ ηγάπας... πλην, φευ, τούτο είν’ ελπίς απατηλή!\n\nAν μ’ ηγάπας, των δακρύων\nήθελον το τέρμα ιδεί·\nκαι των πόνων των κρυφίων.\nΟι δε πλάνοι δισταγμοί\nδεν θα ετόλμων πλέον να δείξουν την δολίαν των μορφή.\nΕν τω μέσω οραμάτων\nθείων ήθελ’ ευρεθείς.\nPόδα θαλερά την βάτον\nθα εκόσμων της ζωής —\nαν μ’ ηγάπας... πλην, φευ, τούτο είν’ απατηλή ελπίς!"
  },
  {
    "title": "Αοιδός",
    "image": "http://students.ceid.upatras.gr/~stoumpos/api/images/28.jpg",
    "price": "Μακράν του κόσμου, τον μεθά ποιητική μαγεία·\nο κόσμος όλος δι’ αυτόν είν’ οι ωραίοι στίχοι.\nΔιά τον αοιδόν αυτής έκτισ’ η Φαντασία\nάυλον οίκον στερεόν ον δεν κλονίζ’ η τύχη.\n\nΘα είπετε·«Βίος ψυχρός και μάταιος. Μωρία\nτο να νομίζης η ζωή ότι αυλού είν’ ήχοι\nτερπνοί, και ουδέν άλλο·» ή «Ξηρά αναισθησία\nμαστίζει όντινα ποτέ πόνος δεν κατατρύχει\n\nτης πάλης της ζωής.» Aλλά πλάνη και αδικία\nείναι η κρίσις σας. Aυτού η Φύσις είναι θεία.\nΜη κρίνετ’ εν τη λογική, τυφλή σας ασθενεία.\n\nΕίν’ εκ σμαράγδου μαγικού του οίκου του οι τοίχοι —\nκαι ψιθυρίζουν εν αυτοίς φωναί· «Φίλε, ησύχει·\nσκέπτου και ψάλλε. Μυστικέ απόστολε, ευψύχει!» "
  },
  {
    "title": "Aπό την Kόλαση, XXVI, του Dante Alighieri",
    "image": "http://students.ceid.upatras.gr/~stoumpos/api/images/28.jpg",
    "price": "Κάθομαι και ρεμβάζω.   Επιθυμίες κ’ αισθήσεις\nεκόμισα εις την Τέχνην—   κάτι μισοειδωμένα,\nπρόσωπα ή γραμμές·   ερώτων ατελών\nκάτι αβέβαιες μνήμες.   Aς αφεθώ σ’ αυτήν.\nΞέρει να σχηματίσει   Μορφήν της Καλλονής·\nσχεδόν ανεπαισθήτως   τον βίον συμπληρούσα,\nσυνδυάζουσα εντυπώσεις,   συνδυάζουσα τες μέρες. "
  },
  {
    "title": "Εκόμισα εις την Τέχνη",
    "image": "http://students.ceid.upatras.gr/~stoumpos/api/images/28.jpg",
    "price": "«Ω σεις, οίτινες διαιτάσθε δύο\nεντός ενός πυρός· αν ότε έζην\nάξιος της ευνοίας σας εφάνην·\nαν ήμην άξιος αυτής ολίγον\nή αρκετά, οπόταν εν τω κόσμω\nτους υψηλούς έγραψα στίχους, στήτε\nκ’ εις εξ υμών ας είπη πού υπήγε\nχαθείς απ΄ το μέσον ν’ αποθάνη.»\n«Ότ’ έφυγα από την Κίρκην ήτις\nμε είχε κρύψει πλέον ενός έτους\nεκεί πλησίον της Γαέτης — έτι\nπριν ούτω την καλέση ο Aινείας —\nουδ’ η προς τον υιόν μου τρυφερότης\nουδέ το προς τον γέροντα πατέρα\nσέβας, ουδ’ η αγάπη η οποία\nώφειλεν ευτυχή την Πηνελόπην\nνα κάμη, ηδυνήθησαν εντός μου\nνα υπερνικήσουν την επιθυμίαν\nην έτρεφον να αποκτήσω πείραν\nτου κόσμου, και της αρετής την γνώσιν\nκαι της κακίας παρ’ ανθρώποις. Όθεν\nμ’ εν πλοίον προς το υψηλόν ετράπην\nπέλαγος, και μ’ εκείνους τους ολίγους\nσυντρόφους οίτινες με είχον μείνει.\nΤας όχθας είδον αμφοτέρας μέχρι\nτης Ισπανίας, μέχρι του Μαρόκκου,\nτης Σαρδηνίας, και των άλλων νήσων\nάτινας βρέχ’ η θάλασσα εκείνη.\nΕγώ κ’ οι σύντροφοί μου γηρασμένοι\nήμεθα και βραδείς, ότ’ εις το μέρος\nήλθαμεν το στενόν, όπου σημεία\nο Ηρακλής έθεσεν ίνα μη τις\nτολμήση άνθρωπος πέραν ν’ υπάγη.\nΆφισα όπισθέν μου την Σεβίλλην\nεκ δεξιών, κ’ είχον αφίσει ήδη\nτην Κεύταν εξ αριστερών “Σεις,” είπον,\n“ω αδελφοί, οίτινες εν δεκάκις\nμυρίοις κατεφθάσατε κινδύνοις\nεις Εσπερίαν, δεν θα αρνηθήτε\nεις το ολίγον των αισθήσεών σας\nόπερ σας μένει, του ακατοικήτου\nκόσμου να αποκτήσετε την πείραν\nτον ήλιον ακολουθούντες. Σπόρου\nσκεφθείτε ποίου είσθε. Ίνα ζήτε\nως κτήνη δεν επλάσθητε, αλλ’ ίνα\nαναζητήτε αρετήν και γνώσιν.”\nΈκαμα με τον σύντομόν μου λόγον\nτοσούτον τους συντρόφους μου προθύμους,\nώστε δυσκόλως τότε θα ειμπόρουν\nαπό τα πρόσω να τους αποτρέψω.\n»Εφάνη προ των οφθαλμών μας όρος\nθολώς, ως εκ της αποστάσεώς του,\nκ’ επί τοσούτον υψηλόν μ’ εφάνη\nως αν ουδέποτε μη είδον άλλο.\nΉμεθα εύθυμοι, αλλ’ η χαρά μας\nεις δάκρυα συντόμως μετετράπη.\nΔιότι εκ της νέας γης ηγέρθη\nθύελλα και προσέβαλε του πλοίου\nτα έμπροσθεν. Τρις έστρεψε το πλοίον\nμεθ’ όλων των υδάτων. Την τετάρτην\nφοράν εσήκωσ’ υψηλά την πρύμνην\nκαι  προς τα κάτω έστρεψε την πρώραν\n(ως Άλλω έδοξε), μέχρις ου πάλιν\nη θάλασσα έκλεισεν άνωθέν μας.» "
  }
]
